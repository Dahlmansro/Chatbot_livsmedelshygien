Utvärdering av min modell

Syfte
Modellen syftar till att vara ett praktiskt stöd i arbetet med livsmedelshygien för personer som arbetar i restaurangkök.
Den gör det enklare att ta till sig innehållet i branschorganisationens dokumentation, som i sin helhet omfattar cirka 60 sidor och kan vara svårnavigerad i en stressig arbetsmiljö.

Chattboten möjliggör att användaren snabbt kan ställa frågor och få korta, konkreta svar. 
Med ett knapptryck kan man därefter få en mer utförlig förklaring. Syftet är att skapa ett enkelt och pedagogiskt stöd som möter behoven i köksdriftens verklighet. 
Appen är mobilanpassad, eftersom användningen sannolikt främst sker via mobiltelefon.

Validering av modellen
För att utvärdera modellens prestanda användes tre centrala kriterier:
Faktatrohet (Faithfulness) – hur väl svaret överensstämmer med den källa svaret förväntas bygga på,
Relevans (Relevancy) – hur väl svaret svarar på själva frågeställningen, och
Likhet (Similarity) – hur likt modellens svar är ett i förväg formulerat idealsvar (mätt med cosinuslikhet).

Dessa aspekter skattades automatiskt med hjälp av ytterligare AI-genererade omdömen. 
Resultaten gavs som poäng mellan 0 och 1 och slogs samman till ett medelvärde per fråga.

Det är dock viktigt att vara medveten om begränsningarna i denna form av validering:
* Subjektivitet i AI:s egna skattningar: Eftersom modellen själv används för att bedöma faithfulness och relevancy finns risk för bias. 
Det innebär att bedömningarna inte nödvändigtvis är objektiva eller jämförbara med en mänsklig granskning.
* Mätbarhet av begreppen: Vad som räknas som “relevant” eller “faktatroget” är inte alltid entydigt, särskilt när frågorna rör breda eller tolkningståliga delar av dokumentet.
* Begränsat testunderlag: Valideringen bygger på ett urval av frågor och idealsvar som jag själv definierat. 
Resultaten säger därför främst något om just dessa exempel, inte nödvändigtvis om modellens generella prestanda.
* Trots detta ger metoden en första indikation på modellens förmåga att ge svar som är både informativa och tillförlitliga. 
* Chatt boten kommer att utvärderas i drift för att identifiera svagheter och potential innan den ev. utvecklas vidare. 

Affärsmässigt perspektiv
Appen bygger på öppen, publik dokumentation från branschorganisationen och medför därför inga affärsmässiga hinder kopplat till upphovsrätt eller exklusiv information.

Möjligheter:

* Kan integreras i onboardingprogram för nya medarbetare.
* Kan användas som ett komplement i arbetet med HACCP och egenkontroll.
* Skulle kunna licensieras eller paketeras som del av ett utbildningspaket.
* Öppnar för samarbeten med utbildningsaktörer såsom yrkesutbildningar, kommuner eller Arbetsförmedlingen.
* Insamling av anonym statistik över vilka frågor som ställs kan ge värdefulla insikter för framtida utbildningsinsatser.

Utmaningar:

* Vid eventuell kommersialisering krävs säkerställande av att informationen är aktuell och tydlig hantering av licens, ansvar, support och underhåll.

Etiska aspekter
Innehållet bygger uteslutande på offentligt material och innehåller inte persondata eller känsliga uppgifter. 
Det innebär att appen i nuläget inte har några direkta etiska risker ur GDPR-perspektiv.

Det finns dock risk för feltolkningar eller att användaren överskattar AI-modellens auktoritet. 
För att minimera detta har följande meddelande inkluderats i appen:

"Detta är ett utbildningsverktyg. För officiell rådgivning, konsultera alltid kvalificerade livsmedelsexperter eller myndigheter."

Vid framtida funktioner som röstinput eller skråkstöd kan etiska och juridiska frågor uppstå. 
Dessa måste hanteras i enlighet med GDPR och best practices för AI-etik.

Potentiell vidareutveckling

* Integrera ytterligare dokumentation från exempelvis Livsmedelsverket. Detta kräver implementering av en vektordatabas.
* Skråkstöd för att öka tillgängligheten bland personer med utländsk bakgrund.
* Röstinput som alternativ inputmetod – kräver lösningar för datalagring, anonymisering och användarsamtycke.
* Förbättrad kodstruktur genom att dela upp appen i moduler för bättre läsbarhet, testning och framtida utveckling.
* Tillgänglighetsanpassning.

Framtid och ansvar
Om jag lyckas utveckla appen vidare enligt ovanstående plan, avser jag att skänka koden till branschorganisationen. 
I samband med detta kan appen anpassas till organisationens grafiska profil och integreras i deras övriga verksamhet. 
För långsiktig hållbarhet krävs dock en plan för underhåll och vidareutveckling.
